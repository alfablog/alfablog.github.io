---
layout: post
title: "EGY vagy NULLA"
author: "Áron"
categories: journal
tags:
image: egy vagy nulla.jpg
---

Tudod, nehéz nekem *mérsékeltnek* lenni. 

A szivárvány ezer meg ezer árnyalata között nekem sokszor csak a piros meg meg a rózsaszín létezik.
 
Arra lettem figyelmes az utóbbi időben, hogy amikor vagyok, akkor ritkán fókuszálok magamra. Inkább másra vagy másokra. Rád, vagy Rozira a konyhában miközben főz vagy a képernyőmön lévő feladatra. És a testem bizony nincs mindig felkészülve, hogy 100%-ot nyújtson. Bizony vannak napok amikor 30-40%-on lobog a láng csak. Csakhogy az egomnak ezt elképesztően nehéz elfogadni, hiszen ha ezt csökevényes lángot komolyan venném, akkor nem nyújthatnék 100%-ot. Márpedig számomra csak az egy és a nulla létezik. Úgyhogy hiába vagyok 30-40%-on akkor is kisajtolom magamból a 100-at. Ennek viszont ára van. Az ár pedig az, hogy a saját életerőmből veszek el. És ez bizony most fáj, fáj és görcs van a testemben és nem tudok mit tenni ellene. Megállni pedig iszonyat nehéz, mert a rutin kiépült, a gépezet beindult és vonat füstölögve robog tudattalanul teljesítve készítője akaratát, akkor is ha ez tönkreteszi a sínpárokat. 

<iframe src="https://giphy.com/embed/ghPfNK0PIAeY0" class="giphy-embed" allowFullScreen></iframe><p><a href="https://giphy.com/gifs/vintage-train-subway-ghPfNK0PIAeY0">

Ez történik most velem és azt képzelem, hogy a legjobb amit tehetek ha egy elvárás-mentes környezetben megtanulok visszafele járni. Sprintről váltani rohanásra, rohanásról futásra, futásról kocogásra, kocogásról sétára, sétáról lépésre, hogy aztán lépésről lépésre... 

Arra lettem figyelmes, hogy módszeres egy pszichopata tudok lenni és kizsigerelem amit ki kell zsigerelnem. De most elegem lett ebből a hozzáállásból és kivételesen szeretnék 1 ről a 0,7-re jutni. Ez történik most, és ebben a fókuszom lámpáját magamra vetítem. Arra hogy meghalljam a több éven át eltompított vágyaimat. Fukarságom hangját lehalkítva ezúttal a teljes lényemnek hangot adva félreállhassak a saját utamból, hogy utat engedjek saját magamnak, ehhez pedig most szükségem van minden erőmre. 

Így a levelem végén azt szeretném kérni Tőled, hogy fogadj el. Tudom, hogy ez óriási kérés, de szükségem van rá. Szükségem van a támogatásodra. Nélküle nem fog működni, mert tudod Te meg Én egy csapat vagyunk. 

Ez elképesztően drámaira sikeredett, de tényleg nagyon fontos dolgok ezek. Köszönöm, hogy leírhattam Neked és azt hiszem most értettem csak meg igazán mi is van bennem, úgyhogy ez a levél nekem is egy kaland volt :) 
